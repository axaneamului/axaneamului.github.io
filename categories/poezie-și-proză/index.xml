<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>Poezie și proză on AXA</title>
    <link>https://axaneamului.ro/categories/poezie-%C8%99i-proz%C4%83/</link>
    <description>Recent content in Poezie și proză on AXA</description>
    <generator>Hugo -- gohugo.io</generator>
    <language>ro</language>
    <copyright>Copyright © {year} AXA. Toate drepturile rezervate.</copyright>
    <lastBuildDate>Tue, 17 Oct 2023 00:00:00 +0000</lastBuildDate><atom:link href="https://axaneamului.ro/categories/poezie-%C8%99i-proz%C4%83/index.xml" rel="self" type="application/rss+xml" />
    <item>
      <title>Străluciri</title>
      <link>https://axaneamului.ro/posts/poetry-and-prose/glasul-pietrelor/</link>
      <pubDate>Tue, 17 Oct 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/glasul-pietrelor/</guid>
      <description>cuvinte cernute
prin cărămizi
șoptește biserica
dinspre inima ta,
de parcă prin trupul tău
s-ar fi prelins
grai omenesc în pietre,
ca și ele să poată fi auzite.
n-ai fi ajuns la locul zidirii,
e drept,
de n-ai fi-nțeles că toate
au nevoie de glas,
chiar și pietrele măiestrit înălțate,
chiar și tăcerile.
(din vol. Iar Petru plângea de câte ori auzea cocoșul cântând, 2020)</description>
    </item>
    
    <item>
      <title>Străluciri</title>
      <link>https://axaneamului.ro/posts/poetry-and-prose/straluciri/</link>
      <pubDate>Mon, 16 Oct 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/straluciri/</guid>
      <description>cuvinte pierdute în călătorii,
timpul dus pe câmpiile fără de capăt,
penumbrele lunii – nu-mi pasă de ele!
sunt oglinzi înșelătoare,
imagini pierdute prin pierdutele universuri
ale inimii.
cuvintele vor fi regăsite,
timpul revine,
luna descrește și crește.
cine însă poate uita sângeriul căderii în noapte,
focul plecărilor,
ultimul anotimp al florilor nespus de albe?
durerea și iubirea
totdeauna rămân:
două aripi ce se bat între ele,
două aripi ce cresc una din alta.</description>
    </item>
    
    <item>
      <title>Moara lui Mărchidan</title>
      <link>https://axaneamului.ro/posts/poetry-and-prose/moara-lui-marchidan/</link>
      <pubDate>Sun, 15 Oct 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/moara-lui-marchidan/</guid>
      <description>ai vrut să mă vezi,
pierzând pentru asta zile, săptămâni și ani,
ai urcat și ai coborât și ai coborât,
hainele tale hrană ploilor și fulgerelor
și drumurilor găunoase,
inima ai lăsat-o durerilor,
peșteră de lei și de tâlhari,
ai zdrobit corăbii de stâncile-așteptării –
n-ai vrut să-ți astupi urechile, n-ai vrut,
deși nu te-ai legat de catarg
(acum hienele mării se bucură
văzându-ți alergarea).
ai vrut să mă vezi</description>
    </item>
    
    <item>
      <title>Flux, reflux și apoi oceanul</title>
      <link>https://axaneamului.ro/posts/poetry-and-prose/flux-reflux-si-apoi-oceanul/</link>
      <pubDate>Sat, 14 Oct 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/flux-reflux-si-apoi-oceanul/</guid>
      <description>când eram copil
soarele se prefăcea în piatra scumpă
din fruntea cerbului cu coarne de aur
ori în alte ființe strălucitoare
a căror țară era după cortina transparentă
a vocii mamei.
pe nebăgate de seamă,
soarele a găsit o colibă în pieptul meu
și n-a mai ieșit deloc,
astfel încât răsăriturile și apusurile
sunt chiar mișcările respirației mele,
sunt tot atâtea bătăi de inimă
uneori dureroase, alteori prea puternice
pentru un trup făcut din nisip și nori.</description>
    </item>
    
    <item>
      <title>Fragment</title>
      <link>https://axaneamului.ro/posts/poetry-and-prose/fragment/</link>
      <pubDate>Fri, 13 Oct 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/fragment/</guid>
      <description>cândva soarele nu ardea –
era simplu și eram toți.
dinspre nord norii aduceau apă,
mai puțin piatră și întuneric;
era simplu și eram toți.
din streașina rândunicilor
au căzut odată doi pui
fără pene și cu ochii închiși.
le-am dat pâine,
ou fiert și apă cu pipeta.
erau frumoși, făcuseră pene,
ne gândeam că facem parte din familia lor.
o pisică le-a aflat ascunzișul
și le-a luat zborul.
așa vine</description>
    </item>
    
    <item>
      <title>Miracolul</title>
      <link>https://axaneamului.ro/posts/poetry-and-prose/miracolul/</link>
      <pubDate>Thu, 12 Oct 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/miracolul/</guid>
      <description>la noi a țâșnit o fântână
în
mijlocul
casei.
înainte să ne dăm seama
ce se întâmplă,
vecinii au fost primii care-au alertat
frunzele, greierii și stelele,
pentru că de-atunci mama nu mai aducea zilnic
apă din lumea apelor,
mai ales pentru că de-atunci
toate celelalte fântâni
nu le mai ascundeau oamenilor tainele.
am fi vrut să dăm tuturor
din această apă,
dar au venit viscolele,
s-au închis drumurile
și nimeni n-a vrut să iasă,</description>
    </item>
    
    <item>
      <title>Poem pentru Elena și Iulian</title>
      <link>https://axaneamului.ro/posts/poetry-and-prose/poem-pentru-elena-si-iulian/</link>
      <pubDate>Wed, 11 Oct 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/poem-pentru-elena-si-iulian/</guid>
      <description>iată ceva
care să-ți dea de gândit:
în timp ce ploaia se mutase cu totul pe-aici,
doi tineri
(fără ca măcar să o știe)
lăsau în urma lor un pod
de lumină
pe pământ.
sigur ai fi zis că octombrie
s-a dat de trei ori peste cap
și toamna însăși ar fi renunțat
să respire prin nori,
dar nu asta era,
mirii-aduceau cu ei o bucurie
de altundeva,
parcă veneau ca primăvara rândunicile acasă,</description>
    </item>
    
    <item>
      <title>Geometrie</title>
      <link>https://axaneamului.ro/posts/poetry-and-prose/geometrie/</link>
      <pubDate>Tue, 10 Oct 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/geometrie/</guid>
      <description>ceva
îţi spune
că în univers
se-ntâmplă
un lucru ciudat
de parcă
stelele
ar fi în prima (sau ultima?)
zi de școală.
(Volum de poezie, Editura Tiparg, Pitești, 2017)</description>
    </item>
    
    <item>
      <title>Înviere</title>
      <link>https://axaneamului.ro/posts/poetry-and-prose/inviere-ne-intoarcem-din-pribegie/</link>
      <pubDate>Mon, 09 Oct 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/inviere-ne-intoarcem-din-pribegie/</guid>
      <description>ne întoarcem
din pribegie.
am ieșit și noi din burta chitului
ca la o chemare de demult
și râuri de lumină am venit
curgând de jos în sus,
noapte incandescentă
predându-se zilei.
pietrele caselor urcă
în munții
din care-au fost luate,
munții urcă
în ideea ce le-a născut,
râuri de lumină
nemaivăzute galaxii
curgând pe drumuri
înfiorate.
(din vol. Hesychia, 2015)</description>
    </item>
    
    <item>
      <title>Îndărătnicie</title>
      <link>https://axaneamului.ro/posts/poetry-and-prose/ascensiune/</link>
      <pubDate>Sun, 08 Oct 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/ascensiune/</guid>
      <description>Tu
ești
cea mai frumoasă fereastră
prin care mă privesc.
(din vol. Hesychia, poezie și fotografie, 2015)</description>
    </item>
    
    <item>
      <title>Concentric</title>
      <link>https://axaneamului.ro/posts/poetry-and-prose/concentric/</link>
      <pubDate>Sat, 07 Oct 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/concentric/</guid>
      <description>suntem așezați rând pe rând
pe un scaun de ceară în centrul lumii,
ne deschidem pumnii
și din podul palmei se desprind
labirinturi de semne
(de la un capăt la altul, în labirint,
vocea primului om se aude-n surdină:
sunt gol, Doamne, cum să ies?)
fiecare își deschide pumnii,
fiecare își scoate balaurii din fântână.
pe un scaun în centrul universului
om după om este punctul
din care totul se vede</description>
    </item>
    
    <item>
      <title>Poveste despre rai</title>
      <link>https://axaneamului.ro/posts/poetry-and-prose/poveste-de-rai/</link>
      <pubDate>Thu, 05 Oct 2023 01:00:00 +0000</pubDate>
      
      <guid>https://axaneamului.ro/posts/poetry-and-prose/poveste-de-rai/</guid>
      <description>ceea ce îți scriu
este o simplă poveste despre rai.
în amintirea mea
el începe uneori demult,
alteori parcă de numai două-trei zile.
raiul așa cum îl știu începe neapărat iarna
și este undeva într-o câmpie
întinsă cât viața fără de moarte.
acolo ninge mereu
și lumea este făcută
ca orice lucru să pară o bijuterie
iarna copilăriei cu drumul prin nămeți,
cu o plimbare pe lacul înghețat
și cu multe căzături.</description>
    </item>
    
    <item>
      <title>Iubitorilor de miraje</title>
      <link>https://axaneamului.ro/posts/poetry-and-prose/iubitorilor-de-miraje/</link>
      <pubDate>Mon, 18 Sep 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/iubitorilor-de-miraje/</guid>
      <description>fluviul veșniciei
a inundat
deșertul
rătăcind după miraje,
strigăm
și
tot
strigăm
după nisip.
(din vol. Hesychia, poezie și fotografie, 2015)</description>
    </item>
    
    <item>
      <title>Nu știu cum aș putea numi așa ceva</title>
      <link>https://axaneamului.ro/posts/poetry-and-prose/nu-stiu-cum-as-putea-numi-asa-ceva/</link>
      <pubDate>Sun, 17 Sep 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/nu-stiu-cum-as-putea-numi-asa-ceva/</guid>
      <description>se înseninează
pe drumul acesta
departe se face aproape
mai frig se face cald
mai întunericul se strânge în el
și devine un punct de suspensie.
unde stau vulturii
se ridică un răsărit
și duce lumina lui
până la celălalt colț.
e o dimineață frumoasă
preotul iese din altar
cădelnițează un pic prin univers
apoi se întoarce.
(din vol. Hesychia, poezie și fotografie, 2015)</description>
    </item>
    
    <item>
      <title>S-ar fi vrut o rugă pentru fratele fratelui meu</title>
      <link>https://axaneamului.ro/posts/poetry-and-prose/s-ar-fi-vrut-o-ruga-pentru-fratele-fratelui-meu/</link>
      <pubDate>Sat, 16 Sep 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/s-ar-fi-vrut-o-ruga-pentru-fratele-fratelui-meu/</guid>
      <description>fire de nisip
în țara furtunilor
ne plimbă peste tot.
corăbiile
timpului,
pâinea și sarea
au fost pregătite
și ascunse în așteptarea
unor oaspeți de rang,
noi prea des am ales
dulceața
unei
otrăvi
pe care acum
o vrem uitată.
unde ne sunt cuvintele
curate
cu gustul lor
de cer?
(din vol. 33 de cuvinte pentru Luiza și alte câteva poeme, 2017)</description>
    </item>
    
    <item>
      <title>Cutremur</title>
      <link>https://axaneamului.ro/posts/poetry-and-prose/cutremur/</link>
      <pubDate>Fri, 15 Sep 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/cutremur/</guid>
      <description>necontenit
ostași
străini
lovesc
cu un berbece-n inimă
doar doar
or să-mi dea brânci
din ea.
(din vol. 33 de cuvinte pentru Luiza și alte câteva poeme, 2017)</description>
    </item>
    
    <item>
      <title>Cântec trist</title>
      <link>https://axaneamului.ro/posts/poetry-and-prose/cantec-trist/</link>
      <pubDate>Thu, 14 Sep 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/cantec-trist/</guid>
      <description>ce nebunie
ce nebunie să se coboare
cumpăna-n fântână
şi-n loc de apă,
sete,
mai multă sete
să îţi
dea.
(din vol. 33 de cuvinte pentru Luiza și alte câteva poeme, 2017)</description>
    </item>
    
    <item>
      <title>Mărturie</title>
      <link>https://axaneamului.ro/posts/poetry-and-prose/marturie/</link>
      <pubDate>Wed, 13 Sep 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/marturie/</guid>
      <description>venim şi noi
ca amintirile
ca să dăm mărturie
despre o realitate mai înaltă,
aşa cum frunzele mărturisesc
puterea copacului,
cum norii fac vizibilă
adâncimea cerului.
(din vol. 33 de cuvinte pentru Luiza și alte câteva poeme, 2017)</description>
    </item>
    
    <item>
      <title>Germinație</title>
      <link>https://axaneamului.ro/posts/poetry-and-prose/germinatie/</link>
      <pubDate>Tue, 12 Sep 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/germinatie/</guid>
      <description>și-a venit dimineața
în fire,
noi
cheia cuvintelor
spre lumină
o am întors.
pământul e cald,
ploaia aproape,
tăcerea cea bună
a fost semănată.
lucrând,
așteptăm
flămânzi
de
Dumnezeu.
(din vol. Hesychia, poezie și fotografie, 2015)</description>
    </item>
    
    <item>
      <title>Conversii</title>
      <link>https://axaneamului.ro/posts/poetry-and-prose/conversii/</link>
      <pubDate>Mon, 11 Sep 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/conversii/</guid>
      <description>căderile bune îți doresc
cu fața spre lumină,
rătăcirile care te adună
din atâtea călătorii
fără capăt
şi pierderile
ce îmbogățesc pe pierzător.
(din vol. Hesychia, poezie și fotografie, 2015)</description>
    </item>
    
    <item>
      <title>Sensuri</title>
      <link>https://axaneamului.ro/posts/poetry-and-prose/sensuri/</link>
      <pubDate>Sun, 10 Sep 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/sensuri/</guid>
      <description>însingurări ale zilei,
însingurările binecuvântate
ale celui alungat
de vocile care nu spun nimic.
se adună singurătatea
ca apa rece în burdufuri
și ţine pentru încă
o jumătate de sahară,
între timp timpul devine prieten
chiar și când știi
că e prieten și cu nisipurile.
omul ca iarba,
zilele lui ca floarea câmpului
așa va înflori.
(din vol. Hesychia, poezie și fotografie, 2015)</description>
    </item>
    
    <item>
      <title>Punct de plecare</title>
      <link>https://axaneamului.ro/posts/poetry-and-prose/punct-de-plecare/</link>
      <pubDate>Sat, 09 Sep 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/punct-de-plecare/</guid>
      <description>deschid
adânc ochii
te privesc
și mă înfricoșez:
omule,
ești
tot
o rană deschisă.
(din vol. Hesychia, poezie și fotografie, 2015)</description>
    </item>
    
    <item>
      <title>O definiție aproape completă</title>
      <link>https://axaneamului.ro/posts/poetry-and-prose/o-definitie-aproape-completa/</link>
      <pubDate>Fri, 08 Sep 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/o-definitie-aproape-completa/</guid>
      <description>iubirea
forță
centrifugă ce creşte
pe măsură ce se depărtează
de orbita
inimii.
(din vol. Hesychia, poezie și fotografie, 2015)</description>
    </item>
    
    <item>
      <title>Rugăciune</title>
      <link>https://axaneamului.ro/posts/poetry-and-prose/rugaciune/</link>
      <pubDate>Thu, 07 Sep 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/rugaciune/</guid>
      <description>Dumnezeule Doamne,
dă drumul
celei scări
de un capăt
şi lasă să urc
o vreme fără furtună
fără sabie
fără soare cu dinți –
n-am învățat încă
să le frâng
în mine.
(din vol. Hesychia, poezie și fotografie, 2015)</description>
    </item>
    
    <item>
      <title>Metanoia</title>
      <link>https://axaneamului.ro/posts/poetry-and-prose/metanoia/</link>
      <pubDate>Wed, 06 Sep 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/metanoia/</guid>
      <description>I psalmii
de dimineață
au scos mugurii
din noi:
locul frumuseții
așteaptă mereu
să fie
căutat.
II gândind
la Dumnezeu
inima
mi
s-a făcut
o
lacrimă
mare.
III Iată,
Suflete,
a venit primăvara,
s-au trezit
mugurii.
la tine,
tot cuiburi
ciuruite
de ploi.
(din vol. Hesychia, poezie și fotografie, 2015)</description>
    </item>
    
    <item>
      <title>Îndărătnicie</title>
      <link>https://axaneamului.ro/posts/poetry-and-prose/indaratnicie/</link>
      <pubDate>Tue, 05 Sep 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/indaratnicie/</guid>
      <description>și s-a luptat îngerul cu mine
ca un muntean
cu nebunia catârului
el sus eu pe loc
el mai repede eu spre prăpastie
el în dreapta eu aiurea
s-a luptat îngerul cu mine
mii de zile mii de pași
mii de oftaturi
până ce într-o clipă m-a ajuns
durerea căderilor ca o săgeată
până spre inimă
suficient
de înfiptă
cât să
nu
uit.
(din vol. Hesychia, poezie și fotografie, 2015)</description>
    </item>
    
    <item>
      <title>Peste aspidă și vasilisc</title>
      <link>https://axaneamului.ro/posts/poetry-and-prose/peste-aspida-si-vasilisc/</link>
      <pubDate>Mon, 04 Sep 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/peste-aspida-si-vasilisc/</guid>
      <description>cel mai scurt
drum
până acasă
este cea mai simplă
întâlnire
dintre om
și înger
când
omul
își rostește
îngerul,
când
îngerul
se dă de gol
în om.
(din vol. Hesychia, poezie și fotografie, 2015)</description>
    </item>
    
    <item>
      <title>Fântâna</title>
      <link>https://axaneamului.ro/posts/poetry-and-prose/fantana/</link>
      <pubDate>Sun, 03 Sep 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/fantana/</guid>
      <description>când mă apropii,
cumpăna asta
se lasă prea mult
și tulbură totul,
dar
setea
aleargă din urmă mereu.
revin de sub umbre,
de sub pietre și somn
ca ultimul om așteptat
la ospăț:
gata este inima mea, Dumnezeule,
gata este inima mea!
(din vol. Hesychia, poezie și fotografie, 2015)</description>
    </item>
    
    <item>
      <title>Sacrele Metamorfoze</title>
      <link>https://axaneamului.ro/posts/poetry-and-prose/sacrele-metamorfoze/</link>
      <pubDate>Sat, 02 Sep 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/sacrele-metamorfoze/</guid>
      <description>spre biserică
poteca
se
îmbisericește
spre inimă
mintea
se-mbracă
în cer
în Tine
eu
din străin
fiu se face.
(din vol. Hesychia, poezie și fotografie, 2015)</description>
    </item>
    
    <item>
      <title>Cuvânt către tine însumi</title>
      <link>https://axaneamului.ro/posts/poetry-and-prose/cuvant-catre-tine-insumi/</link>
      <pubDate>Fri, 01 Sep 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/cuvant-catre-tine-insumi/</guid>
      <description>nu se încheie noaptea ușor
cu lacăte necuprinse
suntem legați de ea
Doamne, Cel ce ai ieșit din moarte ca dintr-o cămară
nu se cunosc la vedere
fagurii de miere
de fagurii de foc
nu așteaptă dimineața
omul hrănit
doar cu vise și fum
nu vindecă lumea
cu adevărat nu vindecă nicicând
aceste răni
Doamne, Cel ce ai ieșit din moarte ca dintr-o cămară.
(din vol. Hesychia, poezie și fotografie, 2015)</description>
    </item>
    
    <item>
      <title>Cel ce vine de sus este deasupra tuturor</title>
      <link>https://axaneamului.ro/posts/poetry-and-prose/cel-ce-vine-de-sus-este-deasupra-tuturor/</link>
      <pubDate>Thu, 31 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/cel-ce-vine-de-sus-este-deasupra-tuturor/</guid>
      <description>acestea rămân
pentru ca norii
să nu se sfâșie în cuvinte
cuvintele să nu se facă vulturi
și ei să nu ne umble prin somn
Cel ce vine de sus este deasupra tuturor
timpul și-a luat în spate
lucrurile de chiriaș
și rușinat
nu mai vine
ziua e în prefacere
trecem unii prin alții în gând
și din păsări
flăcări
flăcări-păsări
iată descendența pe linie cerească.
(din vol. Hesychia, poezie și fotografie, 2015)</description>
    </item>
    
    <item>
      <title>Întâmpinare</title>
      <link>https://axaneamului.ro/posts/poetry-and-prose/intampinare/</link>
      <pubDate>Wed, 30 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/intampinare/</guid>
      <description>Duminică
inima – tron împărătesc
timpul – leu îmblânzit.
Poeme nepublicate în volum, scrise între 2020-2023.</description>
    </item>
    
    <item>
      <title>Nu este o poveste</title>
      <link>https://axaneamului.ro/posts/poetry-and-prose/nu-este-o-poveste/</link>
      <pubDate>Tue, 29 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/nu-este-o-poveste/</guid>
      <description>A fost odată ca niciodată
Un Copil
Care ne-a învățat să devenim
Viață fără de moarte.
Poeme nepublicate în volum, scrise între 2020-2023.</description>
    </item>
    
    <item>
      <title>Invizibilul prezent</title>
      <link>https://axaneamului.ro/posts/poetry-and-prose/invizibilul-prezent/</link>
      <pubDate>Mon, 28 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/invizibilul-prezent/</guid>
      <description>mai întâi florile, mugurii și razele soarelui
mai întâi frumusețea văzută
cu nunta ei de petale –
toate se vor duce
chiar venind spre cel care privește.
tăcuți și pașnici soli,
frunză cu frunză, fir cu fir,
lacrimi, bucurii, cuvinte
pleacă negreșit
și fiecare om, până la ultima silabă,
până la ultimul foton
își alungește gesturile și grimasele
în veșnicie,
precum îmbrățișarea păcii
zidește nesfârșite cascade spre cer,
precum sărutul iudelor</description>
    </item>
    
    <item>
      <title>Noul cod</title>
      <link>https://axaneamului.ro/posts/poetry-and-prose/noul-cod/</link>
      <pubDate>Sun, 27 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/noul-cod/</guid>
      <description>daaa, vine în sfârșit un pic de cosmos
și pe la noi prin bezne
după ce soarele a fost puțin încătușat,
brăzdat de curcubee,
pe scurt, a fost reeducat.
iată, zice el voios, după ce a răsărit
din marea picătură de rouă:
vă aduc în grabă noile table ale legii!
întâi de toate, de azi înainte
să scrieți Dumnezeu cu literă mică!
este prima lege din noul decalog
și celelalte sunt ur-mă-toaa-ree-lee</description>
    </item>
    
    <item>
      <title>Răspuns la o veche scrisoare</title>
      <link>https://axaneamului.ro/posts/poetry-and-prose/raspuns-la-o-veche-scrisoare/</link>
      <pubDate>Sat, 26 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/raspuns-la-o-veche-scrisoare/</guid>
      <description>prietenul, fratele meu drag și bun,
iartă-mă, te rog,
cuvântul de-astă dată e simplu și atât:
sunt cel mai mic, dar cel mai mic de pe pământ,
e prima certitudine pe care o pot spune azi lui Dumnezeu
de mă întreabă cine sunt.
de ce? de ce? ce ai făcut?
vei zice și-mi vei cere sufletul pe tavă.
răspunsul, cum ziceam, e simplu:
m-am uitat în inimă cu ochii toți</description>
    </item>
    
    <item>
      <title>Zile de școală</title>
      <link>https://axaneamului.ro/posts/poetry-and-prose/zile-de-scoala/</link>
      <pubDate>Fri, 25 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/zile-de-scoala/</guid>
      <description>nu, nu sunt nici o dată singur
nici în zgomot, nici în tăcere, nici în somn, nici în veghe,
nici în cel mai ascuns colț de inimă.
ne naștem curați, coborâm întregi de lumină,
iar viața printre nisipuri începe să scuture
din mantia aceasta cerească – o dată, de două, de o mie de ori
și apoi din nou de la capăt.
ne așezăm, înviem și iar suntem uciși în caruselul din vale;</description>
    </item>
    
    <item>
      <title>Sertare și uși</title>
      <link>https://axaneamului.ro/posts/poetry-and-prose/sertare-si-usi/</link>
      <pubDate>Thu, 24 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/sertare-si-usi/</guid>
      <description>sertare și uși
atât mi-ai spus că rămâne când te uiți în urmă,
memoria – o drogherie unde mergi și întrebi constant
care e leacul? cât face? când ajunge? cum se ia?
timpul vieții – cotloane peste cotloane,
nesfârșită galerie a unei străvechi familii de șoareci,
loc de fugă de atâta necunoscut.
ființă din sertare și uși, memorie pusă în rafturi
sub lacăte ori pur și simplu ferită de iscoade,</description>
    </item>
    
    <item>
      <title>Ecouri</title>
      <link>https://axaneamului.ro/posts/poetry-and-prose/ecouri/</link>
      <pubDate>Wed, 23 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/ecouri/</guid>
      <description>ce înseamnă puțină moarte
pentru câmpia înflorită?
o mână de timp
peste țara-fără-de-vreme?
pârâuri tulburi
pentru pașnicul adânc?
ce înseamnă o pulbere de spaime
în nesfârșirea Saharei?
Aproape totul, aproape nimic.
Între ele, cu sufletul adesea strivit
adesea zburând, omul caută
marginea solidă pe care să meargă.
peste podul îngust de o palmă
singura balustradă este prăjina
de echilibru –
de un capăt ține omul,
de un capăt ține Dumnezeu.</description>
    </item>
    
    <item>
      <title>Micropastel de primăvară</title>
      <link>https://axaneamului.ro/posts/poetry-and-prose/micropastel-de-primavara/</link>
      <pubDate>Tue, 22 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/micropastel-de-primavara/</guid>
      <description>sunt ninși acum copacii
de florile lor calde –
a trebuit să fie iar trezită
din preacucernica memorie a sevei
dulceața învierilor trecute.
Poeme nepublicate în volum, scrise între 2020-2023.</description>
    </item>
    
    <item>
      <title>Punctul arhimedic</title>
      <link>https://axaneamului.ro/posts/poetry-and-prose/punctul-arhimedic/</link>
      <pubDate>Mon, 21 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/punctul-arhimedic/</guid>
      <description>o mare risipire
așteaptă
să ne dea îmbrățișarea ei
acum
când timpul pare să își piardă
punctul arhimedic.
ce poate fi mai trist
decât să vezi puii de vultur
crescuți să fie rațe?
Poeme nepublicate în volum, scrise între 2020-2023.</description>
    </item>
    
    <item>
      <title>Sunt</title>
      <link>https://axaneamului.ro/posts/poetry-and-prose/sunt/</link>
      <pubDate>Sun, 20 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/sunt/</guid>
      <description>maree de incandescente amintiri,
simfonie de pulsari
și nesfârșitele câmpii dintre ei.
mereu sub sonarul timpului
(lupta se dă pentru a fi prezent),
mă fac vinovat
de tristețea
nevăzutului păzitor
(uneori plâng cu el).
chipul slavei Tale celei negrăite sunt,
deși port rănile păcatelor!
Poeme nepublicate în volum, scrise între 2020-2023.</description>
    </item>
    
    <item>
      <title>Totdeauna după aceea</title>
      <link>https://axaneamului.ro/posts/poetry-and-prose/totdeauna-dupa-aceea/</link>
      <pubDate>Sat, 19 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/totdeauna-dupa-aceea/</guid>
      <description>sunt lucruri ce țin timpul în loc.
de nenumărate ori caut o nișă
dinspre caruselul acesta
de prefăcută bucurie, strălucire și nesfârșită beteală
către fața vie a timpului,
ca atunci când te afli într-o încăpere plină
unde nu se întâmplă în esență nimic
până când îngerul aruncă din fugă
o rază pe fereastră,
amintindu-ne cât de ușor ne putem păcăli
cu vorbele și ifosele noastre –
pui de păianjen ce se cred</description>
    </item>
    
    <item>
      <title>Un soare în plus</title>
      <link>https://axaneamului.ro/posts/poetry-and-prose/un-soare-in-plus/</link>
      <pubDate>Fri, 18 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/un-soare-in-plus/</guid>
      <description>de-atâtea ori
prin răspântiile păcatului
ca un copil fugit de-acasă.
dulci otrăvuri se găsesc mereu pe cale
(ce dureros să crezi că le știi pe toate).
neînfrânți la timp
puii de balaur adaugă an de an
câte un rând de capete.
pe cele mai întortocheate drumuri
Dumnezeu așază
(din rana Sa)
un soare în plus.
Poeme nepublicate în volum, scrise între 2020-2023.</description>
    </item>
    
    <item>
      <title>Pelerinii 2</title>
      <link>https://axaneamului.ro/posts/poetry-and-prose/pelerinii-2/</link>
      <pubDate>Thu, 17 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/pelerinii-2/</guid>
      <description>odată ce ajungi plângând în această lume
ar fi prea nechibzuită așteptarea
ca cele mai frumoase drumuri ale ei
să ți se deschidă după plac
și cu toate astea nimeni nu poate spune
că răsăritul zilei nu îți aparține
precum nu poate spune
cât înseamnă ca o parte din timp
să poarte veșnic
pecetea vieții tale.
odată ce ajungi plângând în această lume
nimic nu te oprește să o birui</description>
    </item>
    
    <item>
      <title>Pelerinii 1</title>
      <link>https://axaneamului.ro/posts/poetry-and-prose/pelerinii-1/</link>
      <pubDate>Wed, 16 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/pelerinii-1/</guid>
      <description>trăim în lumea frunzelor bolnave
a uitării cerului
a temerii de rădăcini.
singurii înțelepți
sunt cei care nu au ucis bucuria în ei.
Poeme nepublicate în volum, scrise între 2020-2023.</description>
    </item>
    
    <item>
      <title>Oglindiri 2</title>
      <link>https://axaneamului.ro/posts/poetry-and-prose/oglindiri-2/</link>
      <pubDate>Tue, 15 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/oglindiri-2/</guid>
      <description>o mamă are trei inimi:
a copilului, a bărbatului, a ei.
copilul are inima mamei
bărbatul are inima mamei.
Între ei cuvintele pot fi sau nu rostite –
oricum îngerul le-a sădit
în poemul ce-i ține laolaltă. Poeme nepublicate în volum, scrise între 2020-2023.</description>
    </item>
    
    <item>
      <title>Oglindiri 1</title>
      <link>https://axaneamului.ro/posts/poetry-and-prose/oglindiri-1/</link>
      <pubDate>Mon, 14 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/oglindiri-1/</guid>
      <description>o ceață cărnoasă
ne-a cuprins cu totul
precum un chit coborât din cer
se simte prin fiecare por
cât de dor îi este lui Dumnezeu
de noi.
Poeme nepublicate în volum, scrise între 2020-2023.</description>
    </item>
    
    <item>
      <title>Un gând</title>
      <link>https://axaneamului.ro/posts/poetry-and-prose/un-gand/</link>
      <pubDate>Sun, 13 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/un-gand/</guid>
      <description>Bunei care a plecat
un veac parcă a trecut
de când nu mai ești pe-aici.
va veni curând
prima primăvară fără tine.
să stai liniștită – vom avea grijă
de toate florile tale, de cuiburile rândunicilor,
de marginile lumii pe care-ai iubit-o.
vom avea grijă de toate.
și tu, ca totdeauna,
ne vei purta de grijă.
(din vol. Iar Petru plângea de câte ori auzea cocoșul cântând, 2020)</description>
    </item>
    
    <item>
      <title>În timpul nostru</title>
      <link>https://axaneamului.ro/posts/poetry-and-prose/in-timpul-nostru/</link>
      <pubDate>Sat, 12 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/in-timpul-nostru/</guid>
      <description>a căzut și soarele de azi
(nici n-am apucat să-i gustăm lumina)
iată-ne
adami și eve lucrând țarina
din preajma raiului.
(din vol. Iar Petru plângea de câte ori auzea cocoșul cântând, 2020)</description>
    </item>
    
    <item>
      <title>Contra mundum</title>
      <link>https://axaneamului.ro/posts/poetry-and-prose/contra-mundum/</link>
      <pubDate>Fri, 11 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/contra-mundum/</guid>
      <description>lume-a regilor prinși în cochilii
al căror regat e rugina,
a căror pâine-i pământ,
umbră și vis trăiți pretutindeni,
răsăritul acesta precum și clipa
ce desface sufletul de ternul veșmânt.
și de va ploua,
de va cădea soarele-n fântână,
de-am rămâne, de-am pleca,
toate, pentru voi, regișori triști și goi,
sunt umbră și vis,
ca și când nimic de la facerea lumii
nu s-ar fi schimbat,
ca și când Acela, așezat pe dealul durerii,</description>
    </item>
    
    <item>
      <title>Nu oricine</title>
      <link>https://axaneamului.ro/posts/poetry-and-prose/nu-oricine/</link>
      <pubDate>Thu, 10 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/nu-oricine/</guid>
      <description>așadar
să nu rămâi în cele din urmă,
să legi un pod din cele ce vin
cuvinte, amintiri, dureri și multe ceasuri fără gust
călite în foc de șaptezeci de ori câte șapte
până ce lacrima se face aur,
până ce aurul se face soare
și tot așa până ce podul va fi gata peste hău
(iar hăul trecut încetează să fie).
vom reînvăța și acest meșteșug
cum singuri am învățat să fim locuitori ai nopților,</description>
    </item>
    
    <item>
      <title>Rezemat pe Timpul Învierii</title>
      <link>https://axaneamului.ro/posts/poetry-and-prose/rezemat-pe-timpul-invierii/</link>
      <pubDate>Wed, 09 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/rezemat-pe-timpul-invierii/</guid>
      <description>foc proaspăt
lumina
Ta.
nu ca mierea de rogojină
a furilor
acestui
timp,
nu ca cerul lor
de-arginți
și
cenușă.
(din vol. Iar Petru plângea de câte ori auzea cocoșul cântând, 2020)</description>
    </item>
    
    <item>
      <title>Din marginea timpului</title>
      <link>https://axaneamului.ro/posts/poetry-and-prose/din-marginea-timpului/</link>
      <pubDate>Tue, 08 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/din-marginea-timpului/</guid>
      <description>bătrânul cu nume de lut
o dată doar a muşcat.
eu mereu şi mereu
din otrava
vechiului
copac.
(din vol. Iar Petru plângea de câte ori auzea cocoșul cântând, 2020)</description>
    </item>
    
    <item>
      <title>Dare de seamă</title>
      <link>https://axaneamului.ro/posts/poetry-and-prose/dare-de-seama/</link>
      <pubDate>Mon, 07 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/dare-de-seama/</guid>
      <description>deocamdată pe cale
ori în luptă
cu fel de fel de gheonoaie,
deocamdată rezemați pe pământ
ca picăturile de ploaie.
căutăm să dezrobim
pe dinlăuntru grâul
semănat cândva.
să le vedem pe toate-așa cum trebuie
ar trebui să încercăm
să creștem tot mai mici,
dar toate-n vremea lor
își vor afla răspunsul.
cât despre mine, nu-i prea mult de zis –
în drum și eu prin lume
ca la iarmaroc,</description>
    </item>
    
    <item>
      <title>Eikon</title>
      <link>https://axaneamului.ro/posts/poetry-and-prose/eikon/</link>
      <pubDate>Sun, 06 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/eikon/</guid>
      <description>străjuiesc
lângă mine
mulțime de lucruri,
cascade de vorbe
și umbre.
doar icoana
e flacără
ce mă scoate
din noapte.
iar dacă vreodată
un fur
ar veni s-o arunce-n desagă,
s-ar păcăli amarnic –
icoana-mi
zugrăvită e
pe dinăuntru,
veșnicie
ce se-mbracă-n timp
cum focul
se îmbracă-n
inimi.
(din vol. Iar Petru plângea de câte ori auzea cocoșul cântând, 2020)</description>
    </item>
    
    <item>
      <title>Îngăduință</title>
      <link>https://axaneamului.ro/posts/poetry-and-prose/ingaduinta/</link>
      <pubDate>Sat, 05 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/ingaduinta/</guid>
      <description>dincolo de trupul morții acesteia,
când în sânge
tot cad războaie și ierni,
să poți aștepta până a treia zi
dimineața.
să poți rămâne la cină
în soare
deși ai fost uneori
coborât
în lacul
Sevastiei.
ghimpele
să-l îngădui în trup
cum nemânioasă veșnicia
primește-n apa ei
prea săracele
veacuri.
(din vol. Iar Petru plângea de câte ori auzea cocoșul cântând, 2020)</description>
    </item>
    
    <item>
      <title>Cu timp și fără de timp</title>
      <link>https://axaneamului.ro/posts/poetry-and-prose/cu-timp-si-fara-de-timp/</link>
      <pubDate>Fri, 04 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/cu-timp-si-fara-de-timp/</guid>
      <description>În țara dintre țărmuri
am ajuns străin
cum străine sunt firele de iarbă
când dinspre miazănoapte vin norii
cu gheață-n pântece.
rămâne să urmăm drumeagul
ce taie în două furtuna.
deseori cursele vrăjmașilor
stau înainte
iar prăzile lor, trofee ce pot ușor spăimânta
pe mult iubitorul de sine.
Aruncat între apă și stânci,
gustul amar al pământului te acoperă-ncet,
și ce părea să ucidă
devine tot mai tare armură și scut.</description>
    </item>
    
    <item>
      <title>Cu Părintele Iustin</title>
      <link>https://axaneamului.ro/posts/poetry-and-prose/cu-parintele-iustin/</link>
      <pubDate>Thu, 03 Aug 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/cu-parintele-iustin/</guid>
      <description>Părinte, ne vezi și ne auzi
doar suntem fiii Tăi
cei surzi
pășim plăpând pe urma
Ta
și ne înfiripăm aievea
micuți, neputincioși și
slabi
./ Îți cerem azi să ne-ntărești
ca drumul greu
să îl răzbim
în brațele-Ți deschise
îngerești
să ne cuprinzi
să ne răpești.
În speranța că:
Mâinile pâlnie Ți le
făcuși
și sufletele noastre
spre Rai
ni le trecuși.
(din mărturia mamei unui preot tânăr care a trecut puțin înaintea Lui, întărită de aceste vorbe)</description>
    </item>
    
    <item>
      <title>Atunci când pietrele s-au prăbușit peste noi</title>
      <link>https://axaneamului.ro/posts/poetry-and-prose/atunci-cand-pietrele-s-au-prabusit-peste-noi/</link>
      <pubDate>Sun, 16 Jul 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/atunci-cand-pietrele-s-au-prabusit-peste-noi/</guid>
      <description>și fiecare
a învățat să audă:
te vei ridica din nou
ca firul de iarbă primăvara.
așteptările sub tălpi de gheață
nu vor rămâne fără rodul lor
chiar dacă nopțile par să te sfâșie uneori,
chiar dacă marginile răbdării
par să se fi tocit demult
și singur tu umpli colțul uitaților învinși
cum numai cei exilați în afara amintirii pot simți,
cei damnați să devină imaginea fără nume
lipită pe fața mată a oglinzii.</description>
    </item>
    
    <item>
      <title>Cei trei stâlpi</title>
      <link>https://axaneamului.ro/posts/poetry-and-prose/cei-trei-stalpi/</link>
      <pubDate>Sat, 15 Jul 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/cei-trei-stalpi/</guid>
      <description>mai întâi Iubirea care este Dumnezeu
și se pogoară la cei zidiți din lut
și îi iubește și îi cunoaște înainte să fie
și după ce aici
nu vor mai fi.
mai întâi Iubirea care este Dumnezeu
și însuflețește universul dinlăuntru și din afară
iar pe aceia ce-și erau străini
îi face de nedespărțit
și să rodească viață.
mai întâi Iubirea care este Dumnezeu
și trece de ziduri, de timp, de răni,</description>
    </item>
    
    <item>
      <title>Sensul opus</title>
      <link>https://axaneamului.ro/posts/poetry-and-prose/sensul-opus/</link>
      <pubDate>Fri, 14 Jul 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/sensul-opus/</guid>
      <description>a înțelege înseamnă a face din toate un prilej
(precum semințele devin pâine sau flori)
(precum norii devin pâine, oceane și flori).
a iubi înseamnă a găsi
dumnezeiescul sens opus
al tuturor celor
ce te-ar putea
zdrobi.
Poeme nepublicate în volum, scrise între 2020-2023.</description>
    </item>
    
    <item>
      <title>Anticamera</title>
      <link>https://axaneamului.ro/posts/poetry-and-prose/anticamera/</link>
      <pubDate>Thu, 13 Jul 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/anticamera/</guid>
      <description>încă nu a plecat soarele,
încă nu s-au oprit ceasurile,
iar acei nori ce se rostogolesc pe lângă tine
n-au puterea să te smulgă din rădăcini.
adevărat, în livezi nu tot rodul e bun,
nu toate au rodit
și nici nu știi prea multe despre chipul
anotimpului viitor.
totuși, nu a plecat soarele definitiv – încă se poate lucra;
furtunile ascunse după ziduri
pot fi zăgăzuite ori trimise în țara lor</description>
    </item>
    
    <item>
      <title>În fiecare munte</title>
      <link>https://axaneamului.ro/posts/poetry-and-prose/in-fiecare-munte/</link>
      <pubDate>Wed, 12 Jul 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/in-fiecare-munte/</guid>
      <description>în fiecare munte există o pasăre
ce a fost împietrită,
în fiecare inimă există un înger
ce așteaptă primăvara.
ceea ce le ține laolaltă
e numai forța gravitațională
a Aceleiași Iubiri care a făcut
ca din nimic să răsară
trandafiri, stele, oceane
și dulceața privirii mamelor.
Poeme nepublicate în volum, scrise între 2020-2023.</description>
    </item>
    
    <item>
      <title>Rame și răni</title>
      <link>https://axaneamului.ro/posts/poetry-and-prose/rame-si-rani/</link>
      <pubDate>Tue, 11 Jul 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/rame-si-rani/</guid>
      <description>aceste petale sunt gândurile copiilor
despre lume
timpul – și azi – se-arată ca pod
de spini
locuitorii viselor au uitat să iasă din somn
iar visele lor sunt golite de îngeri
suntem atât de mari
suntem atât de mici
în ușile inimii lovește necontenit un berbece
(se mai țin în tăcere și lacrimi).
Poeme nepublicate în volum, scrise între 2020-2023.</description>
    </item>
    
    <item>
      <title>Început…</title>
      <link>https://axaneamului.ro/posts/poetry-and-prose/inceput/</link>
      <pubDate>Mon, 10 Jul 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/inceput/</guid>
      <description>când timpul se va rezema de capăt
și munții ne vor fi dorite case,
când cei orbiți de bunăvoie
vor fi mânați în feerie către staul,
atunci biserica din cer nu se va răsădi
în cei care, zdrobiți,
au rămas vii?
Poeme nepublicate în volum, scrise între 2020-2023.</description>
    </item>
    
    <item>
      <title>Înviere</title>
      <link>https://axaneamului.ro/posts/poetry-and-prose/inviere/</link>
      <pubDate>Sun, 09 Jul 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/inviere/</guid>
      <description>nicio pace
nicio zi n-au fost așa
pe pământ
foc ce nu mistuie
dragoste ce nu cade
amintire este moartea
chiar de ar bate la ușă
chiar de ar mai striga
robii au fost dezlegați.
Poeme nepublicate în volum, scrise între 2020-2023.</description>
    </item>
    
    <item>
      <title>Poemul gratitudinii</title>
      <link>https://axaneamului.ro/posts/poetry-and-prose/poemul-gratitudinii/</link>
      <pubDate>Sat, 08 Jul 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/poemul-gratitudinii/</guid>
      <description>pentru viață mulțumesc,
pentru pâinea cerească și pământească,
pentru prietenie, poezie și pace,
pentru bucurie și iubire mulțumesc,
pentru toate ridicările, pentru toate rănile vindecate
mulțumesc.
pentru iertare, îngăduință, credință și rugă,
pentru darurile primite, pentru cele oferite
mulțumesc – ale Tale dintru ale Tale.
pentru cele ce au fost, ce sunt, ce vor fi,
pentru ziua întâlnirii dincolo de cuvinte,
pentru mulțumire Îți mulțumesc!
Poeme nepublicate în volum, scrise între 2020-2023.</description>
    </item>
    
    <item>
      <title>Crisalide</title>
      <link>https://axaneamului.ro/posts/poetry-and-prose/crisalide/</link>
      <pubDate>Fri, 07 Jul 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/crisalide/</guid>
      <description>să te privești în fiecare dimineață
ca pentru ultima dată,
să vezi lumina ascunsă-n durere,
viața în toate plecările,
pacea înainte de jertfă.
zilnic să refaci călătoria
în care n-ai pus toți talanții,
să dărâmi eșafoduri înălțate
din cuvinte și gesturi,
zilnic să devii bucurie
a Învierii.
Poeme nepublicate în volum, scrise între 2020-2023.</description>
    </item>
    
    <item>
      <title>Răscruce</title>
      <link>https://axaneamului.ro/posts/poetry-and-prose/rascruce/</link>
      <pubDate>Thu, 06 Jul 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/rascruce/</guid>
      <description>mă aflam pierdut
cum te afli câteodată
în visul ce face din reflexia ta în pământ
o fiinţă mai vie decât cel ce visează
iată suflete
la ce întâlnire ţi-a fost dat să vii
dintre pod şi armătura de lacrimă
a căderii
pe locul în care unii se laudă cu carele lor
alţii cu marmelada lor
alţii cu măritişul frunzei
iată suflete unde-ai ajuns
ochi peste creioane bastoane şi câmpuri de ţipirig</description>
    </item>
    
    <item>
      <title>Timpul ca un balast</title>
      <link>https://axaneamului.ro/posts/poetry-and-prose/timpul-ca-un-balast/</link>
      <pubDate>Wed, 05 Jul 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/timpul-ca-un-balast/</guid>
      <description>la bordul acestei corăbii
încărcătura devine pe parcurs de prisos
şi busola indică tot mai des
nordul inimii.
(din vol. Exil în inimă, 2012)</description>
    </item>
    
    <item>
      <title>Fericitul Iov</title>
      <link>https://axaneamului.ro/posts/poetry-and-prose/fericitul-iov/</link>
      <pubDate>Tue, 04 Jul 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/fericitul-iov/</guid>
      <description>seară de seară
las gândurile să coboare în piept.
îngerul știe câți călători
sunt pelerini,
greutatea umărului stâng
a umărului drept,
știe ce drumuri urcă
și câte duc
în deșert.
seară de seară
inima și mintea
fac o răscruce
și-n punctul lor de întâlnire
parcă se sprijină
tot cerul
și bate ca-ntr-o ușă
Dumnezeu.
(din vol. Exil în inimă, 2012)</description>
    </item>
    
    <item>
      <title>Portret din mers</title>
      <link>https://axaneamului.ro/posts/poetry-and-prose/portret-din-mers/</link>
      <pubDate>Mon, 03 Jul 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/portret-din-mers/</guid>
      <description>veneam lumină în pâlpâire
în amurgul acela
veneam de ceasuri întregi
de la facerea lumii parcă
de la Adam.
de la tatăl meu la bunicu
la tatăl bunicului
la tatăl străbunicului
locul de unde venim se face mereu mai departe
podul de veacuri pe podul de oase
podul de lacrimi pe podul de oase
în pasul nostru de lumină plăpândă
ne sprijină de creștet Dumnezeu
să nu cădem în noapte.</description>
    </item>
    
    <item>
      <title>Exil în inimă</title>
      <link>https://axaneamului.ro/posts/poetry-and-prose/exil-in-inima/</link>
      <pubDate>Sun, 02 Jul 2023 01:00:00 +0000</pubDate>
      
      <guid>https://axaneamului.ro/posts/poetry-and-prose/exil-in-inima/</guid>
      <description>se va coace grâul
şi nici anul ăsta
nu-mi voi afunda picioarele
în căldura lui
mereu îmi spun
poate la anul…
copii din praf de pâine
jucându-ne cu vara…
un grâu nou
se coace în mine
acum
când sunt tot mai convins
că tata şi mama
îmbătrânesc şi ei
ca toți oamenii
mereu îmi spun
poate la anul
voi aduce
cu mâna mea
grâul
acasă.
(din vol. Exil în inimă, 2012)</description>
    </item>
    
    <item>
      <title>Arhaic</title>
      <link>https://axaneamului.ro/posts/poetry-and-prose/arhaic/</link>
      <pubDate>Sat, 01 Jul 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/arhaic/</guid>
      <description>e o toamnă adâncă în lume
într-o seară rece
eu vin de departe cu bunicul
şi picioarele ni se leagănă
pe marginea carului
cu noaptea în spate.
(din vol. Exil în inimă, 2012)</description>
    </item>
    
    <item>
      <title>Înnoi-se-vor ca ale vulturului tinerețile tale</title>
      <link>https://axaneamului.ro/posts/poetry-and-prose/innoi-se-vor-ca-ale-vulturului-tineretile-tale/</link>
      <pubDate>Fri, 30 Jun 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/innoi-se-vor-ca-ale-vulturului-tineretile-tale/</guid>
      <description>I casă îmbrăcată în hainele
unor aripi vechi
de când străbunicul s-a-ntors
de la război cu urme de gloanțe pe creștet
asemenea alaiului unei nunți de furnici.
împrejmuind grădina salcâmii
unde seara se-ntorc ciorile.
trunchiul de dud banca bătrânei
care veghea
toți puii de pe pământ
de păsări și de oameni.
drumul spre biserică.
casă-mbrăcată în haine vechi
mereu calde.
peste prag Dumnezeu trece
la fiecare răsărit și apus.
II ca demult</description>
    </item>
    
    <item>
      <title>Ca și când ți-aș spune acum, privindu-te în ochi</title>
      <link>https://axaneamului.ro/posts/poetry-and-prose/ca-si-cand-ti-as-spune-acum-privindu-te-in-ochi/</link>
      <pubDate>Thu, 29 Jun 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/ca-si-cand-ti-as-spune-acum-privindu-te-in-ochi/</guid>
      <description>încep mereu,
de la capăt
mereu
începutul.
eu doar întârzii ca de obicei
adunându-mi sufletul
de prin ierburi,
unde se ferește de ciocurile
bontoroage ale păsărilor –
pe ele nu le pot păcăli ușor.
uneori tălpile mi se lipesc
de miezul pământului,
uneori umbra mi se proiectează pe cer
provocând o altă eclipsă.
eu doar întârzii ca de obicei
adunându-mi sufletul
de prin ierburi,
unde vise-mpleticite rămân mai pe urmă</description>
    </item>
    
    <item>
      <title>Cei ce seamănă</title>
      <link>https://axaneamului.ro/posts/poetry-and-prose/cei-ce-seamana/</link>
      <pubDate>Wed, 28 Jun 2023 01:00:00 +0000</pubDate>
      
      <guid>https://axaneamului.ro/posts/poetry-and-prose/cei-ce-seamana/</guid>
      <description>ne întâlnim în spațiul
dintre silabele rugăciunii
unde celălalt chip al cuvântului
e lacrima.
(din vol. Exil în inimă, 2012)</description>
    </item>
    
    <item>
      <title>Înainte de cuvântul înainte</title>
      <link>https://axaneamului.ro/posts/poetry-and-prose/inainte-de-cuvantul-inainte/</link>
      <pubDate>Tue, 27 Jun 2023 01:00:00 +0000</pubDate>
      
      <guid>https://axaneamului.ro/posts/poetry-and-prose/inainte-de-cuvantul-inainte/</guid>
      <description>mai ales în satul de câmpie
se întâmplă să-ți uiți sufletul
în dimineți cețoase culegând lumină
până te pomenești crescând și părinții nașii finii
te privesc de jos în sus
și nevoit te lași convins de minunea asta
(nevrută)
cumva ai rămas cu vreo trei copii
în toamnele cețoase
ștergându-ți fruntea de culoarea lor
după ce din ciutura fântânii de răspântie
ai fi vrut și timpul să îl bei
are un fel ciudat de a fi și viața</description>
    </item>
    
    <item>
      <title>Se seamănă lumină nouă</title>
      <link>https://axaneamului.ro/posts/poetry-and-prose/se-seamana-lumina-noua/</link>
      <pubDate>Mon, 26 Jun 2023 01:00:00 +0000</pubDate>
      
      <guid>https://axaneamului.ro/posts/poetry-and-prose/se-seamana-lumina-noua/</guid>
      <description>se seamănă lumină nouă.
plec în urma îngerului
și încerc să-i învăț mersul,
dar hainele mele
sunt de pământ
și pământul îmi este stângaci –
dansul său e cumva
aplecat într-o parte
ca o pasăre rănită
ce se sprijină uneori în cioc.
plec în urma îngerului
ca atunci în copilărie
când urmele pașilor tatei în nămeți
păreau prăpăstii de netrecut.
(din vol. Exil în inimă, 2012)</description>
    </item>
    
    <item>
      <title>Tata</title>
      <link>https://axaneamului.ro/posts/poetry-and-prose/tata/</link>
      <pubDate>Sun, 25 Jun 2023 01:00:00 +0000</pubDate>
      
      <guid>https://axaneamului.ro/posts/poetry-and-prose/tata/</guid>
      <description>destrămare,
destrămare a pânzei
țesută ca un vis atât de departe
să fie al tău,
atât de viu că ai fost acolo.
aplecat peste copilărie
tata șoptea o rugăciune când adormeam
și cuvintele făceau un pod
între el,
Dumnezeu
și mine cel dincolo de somn.
un vânător de pace
pe apă tulbure,
tata nu ne ascundea temerea sa
că uneori pești cu dinți de foc
pot ieși din adâncuri
și pot cădea în noi.</description>
    </item>
    
    <item>
      <title>Fumul</title>
      <link>https://axaneamului.ro/posts/poetry-and-prose/fumul/</link>
      <pubDate>Sat, 24 Jun 2023 01:00:00 +0000</pubDate>
      
      <guid>https://axaneamului.ro/posts/poetry-and-prose/fumul/</guid>
      <description>mi-au spus alaltăieri niște limbi de foc,
mi-au spus că ființa aceea, mama mamei mele,
nu mai e.
A plecat unde-a văzut cu gândul,
ca fumul unei lumânări, ca un chiot s-a dus,
ființa aceea care nici n-a fost vreodată în carne și oase;
a fost doar o casă de lumină în care mi-am ascuns copilăria,
doar o umbră înclinată de frasin, o poveste pe timp de iarnă
când împingeam cu picioarele în sobă aproape s-o dărâmăm;</description>
    </item>
    
    <item>
      <title>Identitate 2</title>
      <link>https://axaneamului.ro/posts/poetry-and-prose/identitate2/</link>
      <pubDate>Fri, 23 Jun 2023 01:00:00 +0000</pubDate>
      
      <guid>https://axaneamului.ro/posts/poetry-and-prose/identitate2/</guid>
      <description>ceas
de rugăciune
ca şi când
în tine
ai purta
un clopot.
(din vol. Exil în inimă, 2012)</description>
    </item>
    
    <item>
      <title>Identitate 1</title>
      <link>https://axaneamului.ro/posts/poetry-and-prose/identitate1/</link>
      <pubDate>Thu, 22 Jun 2023 01:00:00 +0000</pubDate>
      
      <guid>https://axaneamului.ro/posts/poetry-and-prose/identitate1/</guid>
      <description>mă numesc
abia
după
rugăciunea
de
dimineață.
(din vol. Exil în inimă, 2012)</description>
    </item>
    
    <item>
      <title>Bazar</title>
      <link>https://axaneamului.ro/posts/poetry-and-prose/bazar/</link>
      <pubDate>Wed, 21 Jun 2023 01:00:00 +0000</pubDate>
      
      <guid>https://axaneamului.ro/posts/poetry-and-prose/bazar/</guid>
      <description>Ce îndreptățire pot aduce vorbele
când tot lamele lor au adâncit
durere după durere?
Iar durerile sunt feluri și feluri,
în bazarul lor te poți prea lesne rătăci.
Pe unul îl dor iernile, nisipul, nopțile,
pe altul îmbrățișările, podurile, răscrucile,
prea puțini sunt aceia pe care îi doare
însăși durerea.
În bazarul durerii doar lacrima nu rătăcește,
iar calea păcii prea des trece prin ea.
Laudă i se cade înțeleptului ce vede</description>
    </item>
    
    <item>
      <title>Cina</title>
      <link>https://axaneamului.ro/posts/poetry-and-prose/cina/</link>
      <pubDate>Tue, 20 Jun 2023 01:00:00 +0000</pubDate>
      
      <guid>https://axaneamului.ro/posts/poetry-and-prose/cina/</guid>
      <description>astă-noapte
am cinat în cer
se făcea că ajungem pe rând
de departe
nu pâine nu sare mâncam
ne adumbrea dinspre copacul acela
o cădere la pace
nu știam dincotro și pe ce se sprijină toate
noi cinam la o cină fără-nnoptare
oaspeți eram ca cei care vin într-o țară
părăsită odată nespus de demult
și nu pâine și sare mâncam
trecea de la unul la altul
un vas de lumină</description>
    </item>
    
    <item>
      <title>La înălțimea gleznelor</title>
      <link>https://axaneamului.ro/posts/poetry-and-prose/la-inaltimea-gleznelor/</link>
      <pubDate>Mon, 19 Jun 2023 01:00:00 +0000</pubDate>
      
      <guid>https://axaneamului.ro/posts/poetry-and-prose/la-inaltimea-gleznelor/</guid>
      <description>(averea e cheltuită de mult)
m-au flămânzit roșcovele.
m-au netezit ploile.
am fost rănit de fiecare cuib zărit pe cale.
leproșii râdeau privind prin mine
(știu, eram atât de urât).
de-ajuns!
voi merge la tatăl meu
și, la înălțimea gleznelor sale,
pe toate le voi plânge.
Poeme nepublicate în volum, scrise între 2020-2023.</description>
    </item>
    
    <item>
      <title>Ca o duminică</title>
      <link>https://axaneamului.ro/posts/poetry-and-prose/ca-o-duminica/</link>
      <pubDate>Sun, 18 Jun 2023 01:00:00 +0000</pubDate>
      
      <guid>https://axaneamului.ro/posts/poetry-and-prose/ca-o-duminica/</guid>
      <description>copilărie ca o duminică
cu trup de flori și voce de mamă,
iată-te strânsă cu brațele tale de ploaie
după gâtul meu, așa cum își poartă trandafirii
sufletul de parfum,
cum își duce o câmpie poveștile,
cum își ține focul lumina.
copilărie răsad de rai altoit pe inimă,
nici n-aș putea să întreb unde ești
când ochii nu văd nimic întreg
fără tine, nor prins în joacă cu un capăt de ață,</description>
    </item>
    
    <item>
      <title>Catedrală</title>
      <link>https://axaneamului.ro/posts/poetry-and-prose/catedrala/</link>
      <pubDate>Sat, 17 Jun 2023 01:00:00 +0000</pubDate>
      
      <guid>https://axaneamului.ro/posts/poetry-and-prose/catedrala/</guid>
      <description>trupul de lumină
îmbrățișează
trupul de piatră.
fiecare piatră se face
cuvânt.
fiecare trup se face
rugăciune.</description>
    </item>
    
    <item>
      <title>Inimi de lut și inimi de ceară</title>
      <link>https://axaneamului.ro/posts/poetry-and-prose/inimi-de-lut-si-inimi-de-ceara/</link>
      <pubDate>Sat, 17 Jun 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/inimi-de-lut-si-inimi-de-ceara/</guid>
      <description>În drum spre spitalul județean, unde mergea de două săptămâni în vizită la bunicul său, Andrei a observat cum, pe cealaltă parte a străzii, o doamnă de o eleganță aparte s-a oprit puțin la marginea trotuarului unde se vedeau câteva flori și, cu mare delicatețe, a ridicat ușor în palma dreaptă cupa unui bujor, ca și când ar fi mângâiat obrajii unui prunc. Acest gest de tandrețe l-a făcut să zâmbească involuntar și s-a simțit privilegiat ca martor al faptului de o simplitate și frumusețe ce l-au înfiorat.</description>
    </item>
    
    <item>
      <title>Praznic al praznicelor</title>
      <link>https://axaneamului.ro/posts/poetry-and-prose/praznic-al-praznicelor/</link>
      <pubDate>Fri, 16 Jun 2023 01:00:00 +0000</pubDate>
      
      <guid>https://axaneamului.ro/posts/poetry-and-prose/praznic-al-praznicelor/</guid>
      <description>în zilele senine
frumusețea își face cumva loc
să răsară
pe orice chip
pe care-l întâlnesc.
spune-mi,
există zi
mai luminoasă
ca noaptea Învierii?
(din vol. Iar Petru plângea de câte ori auzea cocoșul cântând, 2020)</description>
    </item>
    
    <item>
      <title>Robi și sclavi</title>
      <link>https://axaneamului.ro/posts/poetry-and-prose/robi-si-sclavi/</link>
      <pubDate>Fri, 16 Jun 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/robi-si-sclavi/</guid>
      <description>Robert nici nu s-a trezit bine și a început, ca de obicei, să se plângă – că e înnorat, că a întârziat coletul comandat, că n-a ieșit cafeaua cum dorea și multe altele pe care le înșira conștiincios aproape zi de zi, de parcă ar fi oficiat un ritual de exorcizare a grijilor. De fapt, nu făcea decât să își amplifice starea de lâncezeală, dând vieții sale un gust din ce în ce mai sălciu.</description>
    </item>
    
    <item>
      <title>Lăcașul cerului</title>
      <link>https://axaneamului.ro/posts/poetry-and-prose/lacasul-cerului/</link>
      <pubDate>Thu, 15 Jun 2023 01:00:00 +0000</pubDate>
      
      <guid>https://axaneamului.ro/posts/poetry-and-prose/lacasul-cerului/</guid>
      <description>de când am plecat
mama își așază noapte de noapte
câte-un lucru de-al nostru sub pernă.
ea nu poate dormi, nu poate să cadă la pace
cu ziua care-a trecut, cu somnul care vine,
dacă nu are sub pernă o bluză roșie-a Elenei,
fularul Danielei,
o cămașă de-a mea.
știu că mama ne duce dorul când plecăm,
știu că plânge pe ascuns
ținând în brațe hainele noastre
lipindu-le de obraz, mirosindu-le,</description>
    </item>
    
    <item>
      <title>Nobilii</title>
      <link>https://axaneamului.ro/posts/poetry-and-prose/nobilii/</link>
      <pubDate>Thu, 15 Jun 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/nobilii/</guid>
      <description>– Spuneți-le să vină aici!, se adresă Ionuț chelnerului care întâmpina un grup de tineri pe care îi vedea intrând pentru prima dată în localul său.
– Sănătate, băieți, bine ați venit! Așezați-vă care cum doriți, am rezervat masa asta de câteva ore, pentru că este ceva mai retrasă și putem discuta liniștiți.
Dacă cineva ar fi observat gesturile acestor patru tineri aflați fiecare la vârsta de treizeci și ceva de ani, ar fi crezut că se întâlnesc pentru a sărbători un eveniment special, precum ziua de naștere a unuia dintre ei.</description>
    </item>
    
    <item>
      <title>Jertfa lui Constantin Brâncoveanu</title>
      <link>https://axaneamului.ro/posts/poetry-and-prose/jertfa-lui-constantin-brancoveanu/</link>
      <pubDate>Wed, 14 Jun 2023 01:00:00 +0000</pubDate>
      
      <guid>https://axaneamului.ro/posts/poetry-and-prose/jertfa-lui-constantin-brancoveanu/</guid>
      <description>și erau în ziua aceea
un timp vechi și un timp nou
față către față
nimic risipind
nimic amestecând
dar ziua a început să se plece spre seară
și-n zale de cenușă
cineva a venit
la omul acela
să-i dea un veșmânt de durere
să facă un târg
cum se fac uneori pe aici
iată
altul să fii
chip străin
de inima ta încrustată cu rugi
de Acela cu rănile Lui.</description>
    </item>
    
    <item>
      <title>Canibalii</title>
      <link>https://axaneamului.ro/posts/poetry-and-prose/canibalii/</link>
      <pubDate>Wed, 14 Jun 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/canibalii/</guid>
      <description>– Ce mai faci, măi, sfinte Petre?
– Salut, Sorin! Tot cu glumele piperate la tine!? Nu te desparți o clipă de ele.
– Hai, Petrule, că știi de glumă, nu te-oi fi supărat acum.
– Nu m-am supărat, că dacă mi te adresezi cu „sfinte”, cu siguranță nu te referi la mine, dar poate s-o fi supărat puțin Sfântul Petru, că îi folosești numele unde nu trebuie.
– Da, tot smerit, tot smerit, ca un creștin adevărat!</description>
    </item>
    
    <item>
      <title>Com-pătimire</title>
      <link>https://axaneamului.ro/posts/poetry-and-prose/com-patimire/</link>
      <pubDate>Tue, 13 Jun 2023 01:00:00 +0000</pubDate>
      
      <guid>https://axaneamului.ro/posts/poetry-and-prose/com-patimire/</guid>
      <description>Sfinte
Îngere
Păzitor,
ce pază fără pic de pace
ți s-a mai dat și ție
pe umărul unui așa de îndărătnic muritor!
tu-nchizi ușile morții,
el fuga le deschide;
când plângi, el cântă îmbătat de lume;
tu stai în fața lui să nu se piardă,
el parcă vânează genune.
o știi și te-ntristezi, dar ce să-i faci
nebunului care se crede înțelept și bun,
biet muritorul ăsta rătăcit prin vise</description>
    </item>
    
    <item>
      <title>Un gând ciudat</title>
      <link>https://axaneamului.ro/posts/poetry-and-prose/un-gand-ciudat/</link>
      <pubDate>Tue, 13 Jun 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/un-gand-ciudat/</guid>
      <description>– Salut, Iulian!
– Salutare, Mihai! Cum o mai duci?
– În general bine, cum mă știi. Doar că zilele astea m-au bântuit niște gânduri mai negre, probabil și după întâlnirea cu un coleg din liceu, un om pe care îl cunosc de peste 20 de ani.
– A pățit ceva? Ce te-a tulburat atât de mult? Dacă îmi poți spune, desigur.
– A, nu e niciun secret, stai liniștit! Și nici măcar nu este vorba despre vreo pățanie, ci mai mult mi-a atras atenția felul în care vede el viața acum, la 42 sau 43 de ani.</description>
    </item>
    
    <item>
      <title>Iar Petru plângea de câte ori auzea cocoșul cântând</title>
      <link>https://axaneamului.ro/posts/poetry-and-prose/iar-petru-plangea-de-cate-ori-auzea-cocosul-cantand/</link>
      <pubDate>Mon, 12 Jun 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/iar-petru-plangea-de-cate-ori-auzea-cocosul-cantand/</guid>
      <description>luminile și norii –
pe-ascuns – treceau
înaintea dimineților sale.
a fost vineri și apoi duminică.
pe acest om niciodată credința
nu l-a pierdut,
chiar dacă atunci, în urletul mării
apele au încercat să-i muște din trup.
nu a fugit nici după ziua aceea
în pustiul pustiei;
cutremurat, a căzut și a plâns.
au trecut zile și luni și mulțime de ani,
iar Petru încă plângea
de câte ori auzea cocoșul cântând.</description>
    </item>
    
    <item>
      <title>Tribunalul conștiinței</title>
      <link>https://axaneamului.ro/posts/poetry-and-prose/tribunalul-constiintei/</link>
      <pubDate>Sat, 10 Jun 2023 00:00:00 +0000</pubDate>
      
      <guid>https://axaneamului.ro/posts/poetry-and-prose/tribunalul-constiintei/</guid>
      <description>„Judecățile Domnului sunt adevărate,
îndreptățite toate…”
(Psalm 18, 10) - Următorul.
- „Cuget, deci exist!”
- De unde îți vin cugetele?
- Din rațiunea mea…
- Încă nu exiști, mergi și mai cugetă,
însă nu cumva să te rătăcești singur
prin filosofiile cele deșarte, omenești.
- Următorul.
- Eu sunt împărat, deci știu totul!
- Ești împărat, dar nu ești Împăratul.
- Eu sunt împărat…
- Încă nu ești nimic, mergi și mai cugetă,</description>
    </item>
    
    <item>
      <title>Viață și poezie</title>
      <link>https://axaneamului.ro/posts/poetry-and-prose/viata-si-poezie/</link>
      <pubDate>Tue, 06 Jun 2023 02:00:00 +0000</pubDate>
      
      <guid>https://axaneamului.ro/posts/poetry-and-prose/viata-si-poezie/</guid>
      <description>Pune-ți viața în versuri.
Și iarăși îți spun: pune-ți viața în versuri, dacă vrei să simți viața universului și să fii în legătură și armonie cu ea.
Poți analiza cântările, însă niciodată nu uita să cânți. Criticii de poezie trăiesc și mor, pe când poeții trăiesc veșnic.
Analiza ucide, poezia înviază. Numai poezia poate învia proza, căci poezia a răsărit din pomul vieții, iar proza, din pomul cunoștinței.
Toți spunem că minciuna e vremelnică, pe când adevărul este veșnic.</description>
    </item>
    
    <item>
      <title>Să stai în cuvinte ca într-o casă veche</title>
      <link>https://axaneamului.ro/posts/poetry-and-prose/sa-stai-in-cuvinte-ca-intr-o-casa-veche/</link>
      <pubDate>Sun, 04 Jun 2023 05:00:00 +0000</pubDate>
      
      <guid>https://axaneamului.ro/posts/poetry-and-prose/sa-stai-in-cuvinte-ca-intr-o-casa-veche/</guid>
      <description>să stai în cuvinte ca-ntr-o casă veche
locuită de mii de oameni înainte.
nu ai de ales decât între acestea două
să rămâi în stradă privind din afară,
ori să vii înăuntrul cuvintelor
unde fiecare și toți au loc
(dacă timpul nu le-a furat între timp
puterea de-a se rosti).
însă nu toate casele sunt la fel,
pentru că nu toți oamenii sunt la fel;
unii iubesc casele goale, alții casele depozit,</description>
    </item>
    
    <item>
      <title>Ghid de supraviețuire</title>
      <link>https://axaneamului.ro/posts/poetry-and-prose/ghid-de-supravietuire/</link>
      <pubDate>Sat, 03 Jun 2023 04:00:00 +0000</pubDate>
      
      <guid>https://axaneamului.ro/posts/poetry-and-prose/ghid-de-supravietuire/</guid>
      <description>multe vor fi încercările umbrelor
de-a te prinde în vârtejul lor
și multe ar putea fi căderile, durerile
și rănile acelea pe care nu te-ai fi așteptat
vreodată să le vezi.
însă timpului și soarelui și apelor
puțin le pasă de firele de praf
ce se așază-n calea lor.
E simplu:
deschizi fereastra spre răsărit,
îți primenești inima ca înainte de Paște,
săruți rănile luminii
și mergi mai departe.</description>
    </item>
    
    <item>
      <title>Am vrut să-mi tatuez o cruce-n frunte</title>
      <link>https://axaneamului.ro/posts/poetry-and-prose/am-vrut-sa-mi-tatuez-o-cruce-n-frunte/</link>
      <pubDate>Fri, 02 Jun 2023 03:00:00 +0000</pubDate>
      
      <guid>https://axaneamului.ro/posts/poetry-and-prose/am-vrut-sa-mi-tatuez-o-cruce-n-frunte/</guid>
      <description>am vrut să-mi tatuez o cruce-n frunte,
dar prea mulți s-au speriat
și au fugit.
vecinii revoltați
și-au luat chiar câteva secunde
din lupta fratricidă
și mi-au lăsat pe ușă
un sfat născut
din mila omeniei lor:
puteai să-ți desenezi
un cerc din stele,
o vorbă din Voltaire ori d’Alembert
(mă rog, vreunul de pe lângă care
dracul rațiunii a refuzat să plece).
am vrut să-mi tatuez o cruce-n frunte</description>
    </item>
    
  </channel>
</rss>
